---
title: Lüzumlu adam
category: "Şiir"
cover: Newtown-Johannesburg-cover.jpg
---

Lüzumu kalmadığını düşünür,<br/>
Bir gün hayat aldatmacasının.<br/>
Çekilir köşesine<br/>
Aslında husumeti yoktur kimseyle<br/>
-öyle ya-<br/>
Ama ölsem der, bana kim üzülür.<br/>
Evden çıkmaz epey vakit<br/>
Yaşamı sorgular, ölümü düşünür.<br/>

Her sabah kabına döktüğü süt<br/>
Camından didikledikleri ekmek<br/>
Eksiktir artık;<br/>
Bir isimsiz kuş ve kedinin. <br/>
Oysa ne çok işe bulaşmıştır<br/>
Ve aslında hayatta ne çok vazifesi vardır, yazık.<br/>
Mahalleli attığı çöpü bile özler olur.<br/>
Bir gün durur durur, çıkar evinden usulca<br/>
Bakar öylece semaya<br/>
Bensiz der hayat ne güzel<br/>

Bilmemiştir ve bilmeyecektir ki<br/>
Ne eksik ne fazla<br/>
Onunla tamı tamınadır dünya<br/>
Herkesin bir yeri<br/>
Bir yerin herkesi vardır bir anlasan!<br/>
Yoksan, hayat noksan.<br/>

Bir kar tatili perşembesi.<br/>
Saklamaya ne hacet.<br/>
