---
title: Arpa Suyuna Istakoz Kızartması
category: "Poetika"
cover: Newtown-Johannesburg-cover.jpg
---

…tarlatansız bir gemi,<br />
Döşemelerinin ciğerleri su toplamış, yüzüyorlar güveli<br />
Örtü altı çocukları kadar yetim, kalacak yeri yok geçmişli çamaşırlarının,<br />
Tekin gözükse okşanacak, parlak suratlı kafanın eldiveni<br />

Meşrebine nail olacak bir klarnet istemişsin son günlerinde,<br />
Bey baba Zeus’tan<br />
Saygıya muhtaç kendine, ruhunu ayağa dikecek<br />
Neticede azınlıktır haberdar olanlar, us’tan.<br />

Denizaşırı yolculuklar öncesi, mancınıklarını çalmışlar<br />
Beslediğin gönyenin duvarlarındaki kadınlar savunmasız, ah beyaz atlı Rumeli!<br />
Şimdi sağ kalma korkusuyla emziriliyor her gün katranla dudaklar<br />
Çalgıların imdadına, yapayalnız yardım eli<br />

Anorak siyak dünya, bırakıyor seni oraya yahut buraya<br />
Oturduğun koltuk sabitken hâlbuki<br />
Endişeleniyor kızartma, kokusu üstünde hemoroitin,<br />
Çarpacaklar onu beridekiler belli ki<br />

Palamar düğümlenecek az sonra camadan,<br />
Usulsüz bir badire gibi hayat,<br />
Üzerine bırakılışının ardından<br />
aids ağacı dalları gölgesine serpiştirilmiş, hepsinde bakışlar feryat.<br />

Sıcağına iştahla, koltukaltında uyanacaklara ellerin endişeli<br />
Kendine sıra gelmeyi bilmeyecek kadar indirimde dürtülerin<br />
Aradığını bulsan da dokunmaya acıyor,<br />
Gören de sanacak korku tüneli.<br />

Menenjit güvercinleri uçuran gündelikçi güvertende, kendine mecburidir biat<br />
Mendilsiz kusacak seni çamur denizlerinin çalkantısı tabiat<br />
Arkasına takıldığın tarlatansız gemideki römork aslında hava yastıksız bir tubork<br />
Sen kadınlardan değil bizzat kendinden kork<br />

Bak işte çarşaflarına iskeletler seriyor, açık denizin güvertesinde, poseidon<br />
Mengenesi küflendi, aşağı sarkıtılmış bir tramplenin<br />
Üstesinden gelemiyorsun artık, havaya fırlatılsan üstün yazı, altın madalyon.<br />
Tura olmaya bağışıksızlığın, uzaklardan seçiliyor, yırtılıyor zorbalarda yenin.<br />

Hüviyetsiz ve hiçbir tedbir altında kalmadan<br />
Soya bırakıldığın gün dönümlerinde gönün, güvertesinden süzülüp<br />
Ayrı düşecek tarlatansız filodan<br />
Varlığına cinayet işletecek, iğfal ettiği fikre üzülüp<br />

Gövden diyorum tarlatansız bir gemi; güvercinleri ve çamaşırları asılı kalbinin tellerine,<br />
Her gün kendine taksirlerle dirayet, sirayet, cinayete rehine<br />
Uçamayan aşklar, ıstakozlara engebeli<br />
Ya atla git kurtul, ya da arpaya yatırma artık dümeni<br />

![unsplash.com](./Newtown-Johannesburg.jpg)

> Newtown, Johannesburg, South Africa <br />
> Graffiti from Newtown Johannesburg tour in 2013. Love Jozi. Proudly South African.<br />
> Photo by Clodagh Da Paixao on Unsplash [@picsbylikesoda](https://unsplash.com/photos/llsCAW1nj2A)
