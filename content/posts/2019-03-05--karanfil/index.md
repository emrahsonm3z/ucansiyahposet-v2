---
title: Karanfil
category: "Şiir"
cover: Newtown-Johannesburg-cover.jpg
---

Saçlarını lekelendiren yastıklara<br />
bir karanfil gibi düşüşünü izledim dudaklarının<br />
Parçalara ayrıldı sanki telleri<br />
Taraçaya uzandı bir yudumluk<br />
Nefes için tırmandı onca<br />
Merdiveni<br />
Güneşi istedi sonra,<br />
Adım başı bir mavi<br />
Çıktıkça istedi<br />
Onun için en masum kış mevsimdi.<br />

Benim gibi sevmek öfkeli iş doğrusu<br />
Bu sebepledir ki sendeleyen kadınları<br />
İstemezdi<br />
Saçlarını çatarken nöronları bin bir kedi<br />

Derken burun delikleri alevlendi<br />
Şakakları dipdiri öyle ki blushlar misafiri<br />
Yürüdü rozun mayası<br />
Gözlerine doldu geçmişin ayası<br />
Silindi merdivenleri<br />
Güneş yerine kireç sıvaları aydınlık bilindi<br />

Nedendir karanfil dudaklarını sevmedi<br />
Hareler yavaşladı,<br />
Kuraklıkların, kaldı yalnızca kili.<br />
Çözülmüştü artık gemi<br />
Ve bir gün saçları yastıklarda<br />
Kıpkırmızı delindi.<br />
