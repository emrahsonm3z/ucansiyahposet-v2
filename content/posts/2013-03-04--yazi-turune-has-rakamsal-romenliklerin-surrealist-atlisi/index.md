---
title: Yazı Türüne Has Rakamsal Romenliklerin Sürrealist Atlısı
category: "Şiir"
cover: Newtown-Johannesburg-cover.jpg
---

Romen rakamlarını sanıyor ki romanlardan başka kullanmayız hayatta<br />
Terleri kurumuş diye mum dökülmüş repliğine durakta<br />
Oyuncular misafir koltuğuna oturmuş<br />
Yazar namzetleri ayakta<br />

Böylesi Romenler kendilerini adamışlardır kahramanlı zamanların<br />
Dili güllü dizelerine<br />
Beylik edip asarsan akşamdan kalma darbukanı<br />
Bakma ağırbaşlı kadifesine, dünden ahenge gebe <br />

Şıklatır bir yosma kalemini, ‘rakam’ dese kâfi<br />
Romen çıkagelir, bir beyefendi<br />
Smokinine basmasın diye yetindiği ev sahibi<br />
Gramofonunu takar boynuna ezberinde Çifte telli<br />

Girer izbe yorgunlar salonuna <br />
Sabaha karşıdır ve nihaidir artık roman<br />
Kalemine pelesenk olmadıysa yazarın<br />
Romanyalı Asuman.<br />

<!--prettier-ignore-->
*Mahmutlu çocuklarının tetiklediği şiir, Ömernamesi.*<br />
