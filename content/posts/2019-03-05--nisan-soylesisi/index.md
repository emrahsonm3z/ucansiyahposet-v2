---
title: Nisan söy(v)leşisi
category: "Poetika"
cover: Newtown-Johannesburg-cover.jpg
---

(Aşka mana: Başka mana)<br/>

Kelimeleri yoktan var eden bir sessizlik<br/>
Annemden kalma eğreti bir titizlik<br/>

Mezar taşlarının diplerindeki hüzünlü ayak kokusu gibi, öyle toprak renginde yas<br/>
Menteşesini matkabını alan, gelmiş düşümün içine zihnim ayaz<br/>

Gülücükler saçan bebek cenazesi sallanıyor ayakta<br/>
Aslında sallanan o değil, cenazeler hayatta<br/>
Ve parçalanmış ruhlar oradan oraya kaçışıyor arafta<br/>

'gayya' dedim. ölü doğmayan her bir ilk kızımın adı.<br/>
Sürtünmelerinden kuvvet alan bir neslin miladı<br/>

Miyadını doldurmuş aslen bu icat<br/>
Ve bak soru:<br/>
Kalanlar gibi kullanılıp, yıpratılıp, fırlatılıp atılmış tabiat<br/>
Asıl soru Ece Ayhan’dan beridir neşredilen Maveraünnehir nerede ölür?<br/>
Ve o soru öylesine başı okşanan, küçük kemik parçalarından beri ruhsuz gömülüdür<br/>

Adem’den, bu güne kadar her nedenden bedenler kusursuz.<br/>
Bu günün kulağına su kaçacak diye yarın, varoluşçular uykusuz/ huzursuz<br/>

Bu mevzulara girmesek, severim kırkım çıkalı Sartre’ı<br/>
Bir ömürde kaç içki şişesi cenazesi sığardı, tabutumdan aşağı?<br/>
Hiç!<br/>

Büyüdü ve nereye gidiyoruz diye sordu bir gün Mavera<br/>
Ölüyoruz dedim.<br/>
Nasılsa adım başı yaşıyoruz bari bir gün de ölmeye meyledelim,<br/>
Bitsin bu zulüm.<br/>
Bugün değişelim ve varoluş teorilerine boyun eğmeyelim.<br/>
Bugün, bugün geldiğimize inandığımız yere dönelim<br/>
Senden ayrıl, sana kaç!<br/>
(seyirciler hep bir ağızdan)<br/>

İşte tam bu noktada, hayatın biraz ölüm, ölümün biraz hayat olduğu,<br/>
Kim bilir belki ….bile kanının donduğu bu martavalda<br/>
Son verdi yabancısı olduğu satın alınmış hayat(-lar)a<br/>

Ona aşık değilim dedi. Aslında sadece beni mutlu etti.<br/>

<!-- prettier-ignore -->
*U.K.’ ye ithaf edilmiştir.*<br/>
