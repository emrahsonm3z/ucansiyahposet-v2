---
title: Bozuk Satıh
category: "Şiir"
cover: Newtown-Johannesburg-cover.jpg
---

Soluğuna bırakıyorum<br/>
kiremit rengi öksürüklerin<br/>
ahenksiz destesini.<br/>
Aşk sana tutkallanmak mümkünse.<br/>
Değilse dumanını aramak<br/>
Çeldirici izmarit tütsülerinde<br/>

Sen Bremen !<br/>
Seni sevmek ölmüşleri bile<br/>
kıskandıracak sicimlere susamış.<br/>
Seni sevmek sessizce.<br/>

Makosenlerini temizleten bir kadı<br/>
Menfezin önüne yerleştiriyor kendini<br/>
Ve seni tereddütler içinde yaşatmaya çalışıyor benim zihnimde<br/>

Tüm sebepler varlığının<br/>
arkasına yerleştirilmiş,<br/>
Dişlerin ve gözlerin arasında<br/>
petrol arıyor.<br/>

Seni sevmek<br/>
herkesçe ezberlenmiş kelimeleri dahi<br/>
çelimsiz bırakıyor<br/>
Makaslarını bileyen bir tren<br/>
Kondüktörünü dahi<br/>
Taşlar arasına çakılıyor<br/>
ezileceğini bilerek<br/>
ama gülerek.<br/>
