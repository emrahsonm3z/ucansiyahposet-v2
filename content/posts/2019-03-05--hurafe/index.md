---
title: Hurafe
category: "Poetika"
cover: Newtown-Johannesburg-cover.jpg
---

Sigara içilen ülkenin camında<br/>
İnzibatlar devriye<br/>
Kusursuz bir vardiya değişimi yaşamış kediler<br/>
Ağız tadıyla yaşayamıyoruz demiş<br/>
Kör kertenkele<br/>
Ki ekolojik mazimizin gelinidir kendisi<br/>
Doğmamış çocuklarımızın kuyruk acısı<br/>
Doğanlar en az denemiştir bir kere<br/>
Asmayı ucundan kevgire<br/>
Ve içtiysek camında o ülkenin bir kere dolunaya üflenen sigara İhtimali yoktur düşmemenin<br/>
Ölmüş evlatların kederine<br/>
Kurtaralım<br/>
Meçhule düşmüş yetim soluklarını<br/>
Yakalanmamış gökyüzünden<br/>
Henüz onlar gbt görmemiş birer caniyken<br/>
Kurtaralım<br/>
Biz bize bizi bizden fayda var.<br/>
Zor be oğlum dedi öteki kedi diğerine<br/>
Mendiline kan öksürür siyah beyaz bir kadın<br/>
Masumiyetine değmemiş keder<br/>
Değmesinmiş de değmişmiş yine de<br/>
Dönüp gelmiş yine de camın tortusuna<br/>
Ve bir kertenkele en temiz ölümüdür<br/>
Doğanın<br/>
Kirlenişinden temizlenişine hüznün kekremi<br/>
Kedidir kedi uzatmaya mecal yok<br/>
Söndür katranı indir katreni gökyüzü<br/>
Bugünde aç uyuyacak sigara içilen camın ülkesi, kedileri nankör ve akşamdan kalma diye<br/>
Bu senden bize methiye.<br/>
Işık söner, sahne kararır.<br/>
…………………………………<br/>
