---
title: Sanji ve Noel
category: "Poetika"
cover: Newtown-Johannesburg-cover.jpg
---

Menfi sekanslar kurguda aceleci<br />
Bilişin kıtaları karışıyor, konuyu değiştirip<br />
Oysa<br />
Maslow’un piramidini<br />
Avuçluyoruz dört koldan<br />
Her merhalede dişlerimizi biliyoruz<br />
Geziniyor lenflerin kanallarında<br />
Gecenin sureti<br />

Raynaud, Rimbaud’a bırakıyor müziği<br />
Hoş o da manzumeye meyilli.<br />
Üşütüyor hepimizi<br />
Terlemiş bacaklarımızdan<br />
Boyunlarımızdan asıyor<br />
Boca edilmiş sevişmeler<br />
Omuzlarımıza monteli<br />

Kadınsız kadınların hologramları renkli<br />
Sargıları nemrut, saygıları delik, şekilleri şehvetli.<br />
Saklanıyor kaburgalarına geceleri<br />
Mayıs on beşi numunelerini itiyor,<br />
Ortaya çıkıyor idi.<br />

Sulandırılmış gibi kiremit rengi film şeritleri<br />
Mide suyuma inmeden çalkalanıyor<br />
Parmak duvarlarımı terletiyor<br />
Dudaklarımda kalıyor dumanın kuraklık illeti<br />

Derken remde Sindirella oluyor<br />
Mafyatik geçmişi hala şaibeli<br />
Yırtıcı türleri öpüyor kolları öykünen bluz<br />
Yahut ruhları öksüren bedenlerin birleşme ritmi blues.<br />
Suyun kabukları kalkıyor sızdıkları yerden<br />
Nüfus sayımına düşüyor nesiller<br />
Üstlerinde başkasının eli<br />
