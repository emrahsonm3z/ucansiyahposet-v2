---
title: Gece*nin Doğuşu
category: "Şiir"
cover: Newtown-Johannesburg-cover.jpg
---

Yemenisinin şakaklarına bağladığı beylik tabanca<br/>
Dünyanın kauçuk hayallerine gebe<br/>
Yaşamadığı yoksun çocukların falancası<br/>
Yaması olmuş mendilinde heybe<br/>
Peşi sıra dökülmüş derler onlar yanından gidince<br/>

Dönecek kim bilir belki babası oğul yaşına gelince<br/>
Katlanmış bir denizin ellerini içecek<br/>
Yavrusunu emzirecek güvercinin<br/>
Kirpiklerinde uyanmış alacası mahmur fidanlar gibi<br/>
Gözleri, eylül dilinde Süryanice<br/>

Belki<br/>
Bilmeden gülecek oyasına karanfilin<br/>
Yeşerttiği tomurdan<br/>

Böyle mi söylenir güzün ilkinin kokusu<br/>
Böyle mi uyunur pervazlarında saçlarının<br/>
Yemenisi yırtılmış ekvatoru sökülünce<br/>
Dünyaya yeniden gelmiş bu kez elinde fide.<br/>

Gece: sevgili<br/>
