---
title: Aşırı Silindirik ve Meşru Dozer
category: "Şiir"
cover: Newtown-Johannesburg-cover.jpg
---

Ruhumun jelâtinini sıyırdın kibarca<br />
Kaldırdın ifademi, yaslandın kadrajıma,<br />
Gözlerimde uyudun<br />
Raş’ın bayağı ama samimi loşunda. <br />

Düşlerinin kömürlüğünde uyurmuş oysa ruhun<br />
Dudaklarının ıslandığı yerde,<br />
Sen sakıncasız yürüyerek<br />
İtibarlı ağustos sıcağından evvel Kadifekale’de kurudun.<br />

Üşüdüğün kediler anlattı,<br />
Rüyalarının bitimsiz üremesini<br />
Kara tabutta, asasını yürüttüğün<br />
Yırtık ameller duyacak yalnızca hür sesini.<br />

Uyanmana fısıltı,<br />
Göz kapakların değil ise<br />
Kırık beyaz nefesler ilikler dudakların<br />
Uyuşuklu bakışlı odanın sinesine<br />
-Yaş haddi kadar uzanamadığından kanunlar cüssesine-<br />

Her defasında parmak uçlarından<br />
Zamanın pimini çeker, tırnak pensi dertlerin<br />
Tırnaksızlıkla savunur, melanomaya varlığını<br />
Hayattan alınacak intikamları hatırlatmak ister dişlerin. <br />

Görünürde memnun, nitelikte huzursuzsun<br />
Duvarların turuncu görünümlü vişnesine<br />
Yapay bilgeliğin; ömrü kısa,<br />
Çok tekilli şakrak neşesine.<br />

Ah keşke ayakların yalnızca aralıksız koşacağı mihrabın kurumuş otlarını dahi ezmese.<br />
Buzdolabın yüksünse, para biriktirmekten<br />
Trans emanetinde uyuyanlar temin ettiklerinden çekilse, <br />
Özgürlüğün kokusu sökülse perdelerinden<br />

Zıvanaya değmemiş dudaklarım sızlıyor öfkeyle, ayıkken bile yamuk yapmış neslimden.<br />
Neden haber vermediler dürüstler<br />
Sana ayık gezilen kentin beldesinden ?<br />
Seni tek seni savruk seni kıyımlı seni betimsiz bırakarak öylece<br />
Yinelenecek suçların müsvettesinden<br />

Elbet son sınıftaki halkın ödevi dönecektir sensiz teslimden<br />
Çünkü aşk teoride ispatsız ama <br />
Yazıya dökülürken öldürücü bir yalpa savurur<br />
Gövdemde çürüttüğün tekstinden.<br />

Ne yazık,<br />
Kalbimle dudağım arasında incitmeden<br />
Uyuturken seni,<br />
Alnımın manşetlerine yazılacak<br />
'ayrılık aştan ötürü' bestselli.<br />

Silindirciler aşırı ve dozerler meşru<br />
Bunca suretin içime sinerken<br />
İncelenmeyen olayın yeri köşede, <br />
Beni geri çeviriyor koştuğum yerden. <br />

Ben koşarım topuklu ayaklı, resmi etekli<br />
İdaresine mavi klasör, beyaz yaka<br />
Mahcubiyetle sorumlu olduğum<br />
Mecburlu devlet tekeli omzuma vatka<br />

Keşke benim de senin kalbimi kaşıklayan gülümsemeni hissetme şansım olsa.<br />
Ne büyük lüks içindesin bilsen,<br />
Hislerini kovuşturma ile kavuşturma<br />
Seçme seçilme hakkın varken<br />

Meşru dozerin ağırlığında yoksulum,<br />
1.çoğula sensiz sahip olmanın<br />
Fakirliği eziyor kiremitlerimi<br />
Su sızdırıyor,<br />
Kalabalık ve geçimsiz ailelerde fasonum <br />

Zihnimin kalbinde; seni emzirdiğim,<br />
Unicorn cenaplarının rengine mahsus yerlerde yeniden uyansak?<br />
Sensiz yaşamsızlığın prefabrik belleği<br />
Hariçten gazelcilerin akşamdan kalma dillerinde artık yasak<br />

Tekrar bulsam seni henüz gözlerin sararmamış,<br />
Kale atını almamış, piyonun vezir olmamış<br />
Aynasızlar seni bulmamış,<br />
Yüzün kimsesizler sokağında yitmemiş iken.<br />
Belki<br />
Bit pazarını yağmalayanlarla aynı kentte mesken<br />
Usulüne uygun tezgah açarız sabah erken.<br />

Kaldırım üzerinde, 93 darphanesi mahsulü kadar soğuk olmak<br />
Bozdurmasın edebini.<br />
Sen de kavurucu Gabon yahut Kongo frangı gibi<br />
Yuvarlanarak öldüğün mazgalda doğuracaksın ederini.<br />

O vakittir ki,<br />
Gezdirmeden, sessiz gözlerini üstümde<br />
Öperken kavuşmadan elleri gövdemin<br />
Mutlu edecek bir arşın tavanında<br />
Gümüş zannıyla parlayan avizenin bakacağı mealin<br />
-Toplumsuz bir rüya görsek<br />
Nefesimiz aç olsa sadece açlığa üzülsek.-<br />

Dokunarak düşülmüş dizililerin çocuklarıyla<br />
Uyaklar sıralasam şimdi sana<br />
Yahut 0.9 uç arasam emin adımlarla<br />
Yine de yetmeyecek gücüm <br />
Meşru silindirin katledici, dokunaklı gövdesinin buruşturan avuçlarına!<br />

Bilesin ki yavrucak<br />
Aşkımız teoride kalan en büyük aşk olacak<br />
Seni temin ederim<br />
Bu aşk hiçbir zaman vuku bulmayacak.<br />

![unsplash.com](./Newtown-Johannesburg.jpg)

> Newtown, Johannesburg, South Africa <br />
> Graffiti from Newtown Johannesburg tour in 2013. Love Jozi. Proudly South African.<br />
> Photo by Clodagh Da Paixao on Unsplash [@picsbylikesoda](https://unsplash.com/photos/llsCAW1nj2A)
