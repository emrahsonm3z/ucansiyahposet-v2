---
title: Feza-ı Ceza
category: "Poetika"
cover: Newtown-Johannesburg-cover.jpg
---

Bana beni bulaştırıyor dudakların<br/>
Daha hiç öpmemişken kendimi<br/>
Soğuk göğüs kafesimin dumanı<br/>
Arşınlıyor izmarit kokulu battaniyeleri<br/>

Katalitikli bir aşk bizimkisi zehirlemeye müsait<br/>
Zehirlenmeye elzem<br/>
sarhoş bakışların barındığı kalp geoid<br/>

Helalleşiyor rutubeti naif kır evi odasında<br/>
Cesaretimizle pusmuş dünler<br/>
Sonrası olmayan bir mendil gibi ceplere itiliyor unutulmak üzere<br/>
Ya da yakaya takılıyor hep göz önünde.<br/>

Ruhum buharlaşıyor, villalı bu gecekondu mahallesinde.<br/>
Geceleri konuyor ruhuma lekesi<br/>
Husumetli rüyaların ceremesi.<br/>
Bu sen değil, ben değil<br/>
Bir hayal perdesi<br/>
Bitmesi üzerine nahoş tahayyüllere direnen<br/>
Katalitiğin zehrine elzem ve mecbur<br/>
Yine de geleceğe imrenen,<br/>
Yitik pişmanların, sobalı, seyyar geçmiş atölyesinde.<br/>

Hİ.Ç. <br/>
