---
title: Kutup’ta Bir Yer İtimi Veraseti
category: "Şiir"
cover: Newtown-Johannesburg-cover.jpg
---

Dünyayı dolaşmaktan dönen iki genç,<br/>
Mola vermeyi bilmeyen otobüslerin yorgunluğuyla<br/>
Vardılar kutup noktasına<br/>
Yoktu orda dünya, hiç olmamıştı.<br/>
O nokta dönmeyi unutmuş<br/>
Sararmıştı tırnakları, insanlığın söndürdüğü küresel sigaralardan.<br/>

“Burada kalalım.” dediler<br/>
Burası kimsenin ekseni etrafında döndürmeye cesaret edemeyeceği kadar demokratik.<br/>
Düşündüler.<br/>
Ya donarak öleceklerdi<br/>
Ya dönerek.<br/>
Sonra birden matematiksel hesapların intihar sonuçlarını açıkladı erkek.<br/>
Makinelere merakı var diye<br/>
Yer itimi kudreti ondan sorulacaktı,<br/>
Hayali enlemler kadından.<br/>
Kadın, son kalınan virgülün dahi sorunlusu idi.<br/>
Derken “tamam” dedi erkek<br/>
“Bu noktadan atlarsak dünyaya,<br/>
Belki ruhlarımızın birbirini bulabilme ihtimali kadar savrulursak,<br/>
Ölmeden görürüz<br/>
Bir çiçeğin kurusu ne kadar heder?”<br/>

Dünyanın paraşütü açıldı.<br/>
Gözleri kapalıydı ikisinin de ölseler de görmemek için. <br/>
Ama onlar uçarak döndüler.<br/>
Uçmayabilerek uçmayı bilmek gibi<br/>
Ölerek uzaklaştılar dön’ümsüz noktadan.<br/>

<!-- prettier-ignore -->
*(Uçmayı bilerek geçecek nice 10.01’lere…)*<br/>
