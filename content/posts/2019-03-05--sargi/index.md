---
title: Sargı
category: "Poetika"
cover: Newtown-Johannesburg-cover.jpg
---

Uykunun suyuna sızıyoruz<br/>
Bir yabancı kadar kirleniyor kulaklarım<br/>
Yardımsız tırmanıyor; ellerini, gözlerini<br/>
Saçlarına ulaşacakken<br/>
Dalıyor parmaklarım, başlıyor nevruz.<br/>

Kollarıma kadar batıyorum<br/>
Çekirdekli gömüye<br/>
Bandıracak gibi yapıp büsbütün<br/>
İlişiyorum saldırıyorum amnezik yolcusu<br/>
Uykudaki ölüye.<br/>

Göğsünün küpeştesinde amiyane dem<br/>
Tütün nefesi kokan hikayelerin<br/>
Seleksiyonudur rem<br/>

Çoklu yalnızlığı tırmalıyorum;<br/>
Adsız<br/>
Eğriliyor üstüm başım cenine<br/>
İniyor harem<br/>
Dağılıyoruz birleşimsiz; vaktiyle<br/>
Bir kedinin gölge izinde uyuduğu<br/>
Duvar diplerine, kayıtsız. <br/>
