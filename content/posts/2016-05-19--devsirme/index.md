---
title: Devşirme
category: "Şiir"
cover: Newtown-Johannesburg-cover.jpg
---

İçimdeki birileri sigarasını yeni söndürüyor<br/>
Birileri bir fırt daha almış<br/>
Derken biri kanser oluyor<br/>
Öteki babasız kalıyor<br/>

Biz yine tek nefese sığdırıyoruz<br/>
bıkkınlık hikayelerimizi<br/>

Bi sigarada kendine yakıyorum<br/>
Kendime yakamadığımdan malum<br/>
Biri söylüyor ve sen susuyorsun<br/>
Söz hakkı alan fazlasıyla halk var diyorsun<br/>
Oysa herkes onlar sustu diye var<br/>
Oysa tırnakların kısa ve<br/>
hiçbir coğrafya henüz güzelliğinden bahsetmemiş<br/>
Rüyaların öykün olmuş geziyor ruhani<br/>
Ve sürüyor gemiler kendi kendini<br/>

Susma! söyle.<br/>
geçen sene bu zamanlar iyi mi?<br/>
Sen güzeldin, toprak maviydi<br/>
ve gaddardı kalbin.<br/>
Şimdi sen topraksın, mavi güzel<br/>
ve gaddar olmayan yerlerin kaldı.<br/>
Çünkü hatıralar konuşmasını iyi biliyordu.<br/>
Çünkü korkularını seviyordun<br/>
ve onlar aslında sana konuyordu baykuş vakti.<br/>

Ağlama.<br/>
Daha değil.<br/>
Daha gelmedi pişmanlar vakti.<br/>
Henüz erken ojelerini siyaha boyamaya.<br/>
Şimdilik simgelerini öp,<br/>
geçmişini ört ve elbiselerini karıştır<br/>
Kelimelerini tekrar et ve artık o sigarayı yak.<br/>

Kalk ve kendine ışığı yak<br/>
ya da bildiğin dilden yaz bir mayıs<br/>
Nasılsa mayıslar ölmeyi sever, doğdukları kadar.<br/>
Doğdukları ve sığdıkları yere gömülürler.<br/>

Çek vur artık.<br/>
Hadi çakmadan yakamazsın.<br/>
Durduğun yerden geri dön.<br/>
Kimbilir kaç kibrit namesi birikmiştir senin yaktığın yerde.<br/>

Velhasıl<br/>
Hayat adil değil sevgilim<br/>
bak sana sevgilim diyebileceğim<br/>
kadar bile değil.<br/>
