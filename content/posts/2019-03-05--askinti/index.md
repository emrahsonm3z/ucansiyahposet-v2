---
title: Askıntı
category: "Poetika"
cover: Newtown-Johannesburg-cover.jpg
---

Pazar ikindisi mayhoşluğunda,<br/>
Terliklerini sürürken dalgın<br/>
Dibi dökülmemiş çay fincanından<br/>
Kalkar döker kendini<br/>
Varmadan süzgüye tavrı<br/>

Kahvaltı adabınca gider, tuzluğu<br/>
Yanına alıp –kendine mecbur bırakış-<br/>
Kraliyet püskülü söktürür sofra bezinden<br/>
İkinci el bornozunu satmaya giderayak<br/>

Bazen tüm ‘olurların’ tekleyesi geldiği vakit<br/>
Akşamdan kalma bir esneyiş gibi Röpteşambırlı ev ahalisi babası,<br/>
Çıkagelir mutfak balkonundan, umutsuz.<br/>
Bakkal defteri ucuzluğuyla alaşağı eder ‘olur’u olan o filinta kırmızısını,<br/>
Birden olmayıveresi gelir.<br/>
Olmaz.<br/>
Çay çöpleri arasından ayıklayıp yalnızlığını<br/>
Çeker içer.<br/>
