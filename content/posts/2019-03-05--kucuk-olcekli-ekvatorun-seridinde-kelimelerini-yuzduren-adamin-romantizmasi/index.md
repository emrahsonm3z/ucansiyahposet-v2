---
title: Küçük ölçekli ekvatorun şeridinde kelimelerini yüzdüren adamın romantizması
category: "Şiir"
cover: Newtown-Johannesburg-cover.jpg
---

An'ın öldürülmesiymiş<br/>
Diyaframın ışığı son çekişi, içine.<br/>
sol tarafında sokak çocuklarını andıran<br/>
kırmızı kazaklı bir kız.<br/>
Küvetine akan nice kız çocukları,<br/>
yâd edilen eski bir sevgiliye<br/>
ya da boylu boyu<br/>
resmen fotoğraflardakini öldüren yanın.<br/>

Çoğaltmaya meyilliydin oysa.<br/>
Yalnızlığının tekillik takısı,<br/>
Zihnine kelimeler biriktiriyordu.<br/>
Tırnaklarına sıkışmış notalardan musalla Taşları parlatıyor<br/>
Cenaze marşları yapıyordun.<br/>

Doldurduğun kadehler dublörüydü,<br/>
Boş bırakılanın.<br/>
Doldurmaya, dolarak öldürmeye Yeltendiğin fakat<br/>
Her nedense durağı geldiği için müsait bir yerde inen<br/>
Tüm karakterler aynı kadehte doğuruyorlardı kendi sonlarını.<br/>

Tıpkı aşk kadar fahişeydi kadınlar.<br/>
Sen onlara ülkeler çiziyordun,<br/>
Tükenmez kalem kokan denizler<br/>
Onlar o mürekkepte boğulmayı iyi beceriyorlardı.<br/>

Esasen azizim, yaraştığın yüzyıl değil bu eskittiğin.<br/>
Murat 124lü yıllardan bu yana<br/>
Aşklar yaşanmıyor bu havasını soluduğum kubbede.<br/>

İçiyorsun ya.<br/>
Yine şarap yine şarap.<br/>
İçindekini boğamadan senin nehirlerine karışıyor habersiz.<br/>
Ve kim bilir ayık olacağın kaç sabahın<br/>
Nehrinde yıkanan kadınlara cinayet ediyor.<br/>
