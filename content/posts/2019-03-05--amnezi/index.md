---
title: Amnezi
category: "Poetika"
cover: Newtown-Johannesburg-cover.jpg
---

Mağaranın, deniz kabuğuna seslendiği<br/>
yeni şarkının ilk notasına<br/>
merhaba.<br/>
Dünyanın sıradan gününe etkileyici bir başlık düşmek için saksafonla yunmuş lezzetli bir gün seni besteler<br/>

Sana, ağıtlar dinlenirken yazılır; masallar<br/>
Ey yasemin saçlarına gündüzleri tutuşturduğum kızıl keder<br/>
Hangi renge boyasam beyaz<br/>
Hangi söze uzansam narin<br/>
Seni alıkoyan yerin mandalları çürük<br/>
Uçasın artık ılık bir maziye<br/>

Sesler susturulmak içindir ki<br/>
epey yüksek<br/>
Bizi uyandıran senin rüyandır<br/>
Bana sözcük olan sana gümüş suyu deseni<br/>
Salınan aceleci saçlarımızı dalgalarla düğümledik<br/>
Düğümler serimsiz çözülecek değil elbet<br/>
İpliklerimi parmak ucumda düğümledimse sen sebep<br/>

Örgütsüz ruhumuzun mayasına<br/>
Çelimsiz bir sadelik fakat anlam<br/>
Dökülen dişlere<br/>
Nazire misali sek<br/>
Senin düşünde sana yazılan türküler<br/>
Ezberlendiğin dağlara mahmur bir name<br/>
Senin yirmi beşinci öykü tekerrürün<br/>
Benim taze yirmilikten artık kalan sekizlerime üflenmiş bugün<br/>
Sana verilmiş günün bana kelime gebe bırakacağı sürprizi<br/>
Sana getirmem düşünülen serin bir<br/>
Uyanışının beşe bölünüşü ne hoş rayiha<br/>
Nasıl da bir yudumda ikimiz bir büyüdük bir banka nazır, çabasız<br/>
Sen benim kutsalıma mescit, başucuma ekvator<br/>
Bulanık camıma parmak izi<br/>
Yeni uyanmış bir İzmir<br/>
Naif bir aşka muhtaçtır seni arayan tutku<br/>
Kaosa düstur bir Ezginin sesine henüz itilmiş priz<br/>

Sebep sen sebep sana sebep seni ölmeden ölesiye özlemek yanıbaşında<br/>
Sebep gün, sebep beste,<br/>
Yeni yaşına ikimizin uyanışı yeniden doğuşumuz kutlu olsun<br/>
