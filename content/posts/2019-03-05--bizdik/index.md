---
title: Bizdik
category: "Şiir"
cover: Newtown-Johannesburg-cover.jpg
---

“Analı bacılı…” konuşan misafirler, gelenekli balkonlarda<br />
Yasal olduğundan emin, gururlu apoletli<br />
Kordonları hayatlarına dolanmışlar zabiti, kaldırımlar belletmeni<br />
Bağırsaklarında sindirilmeyi bekliyor namus,<br />
Poşetinden çıkartılmamış bir sinameki<br />

Ziller çalındı, kapı açıkken<br />
Kuşlar vuruldu can sıkıntısından<br />
Ve tasması takıldı kıyafetlerin,<br />
Kıyafetler de kan parasından.<br />

Tekerlekli valizler alındı, yükü bölüşülmüş<br />
Sevgide kararsız,<br />
Bayat merhamete bulantısından<br />
Mesafe sürgün orantısından<br />

Bir baba, karasinek kondurdu, durakta darp eden bakışlarına<br />
Sırf biçimsiz durdu diye sarf edilen onca döl.<br />
Kadınlı kokuları meşru bir müdafaa değilken henüz<br />
Lakin özüne üvey oğlu<br />
Bakışları baskıcı, bakışları himayeci yapar<br />
Bakışları dediğim ol ya da öl.<br />
Zulmüne korna sesleri siper oldu<br />
Tek başına kanıyla<br />
(Herkes aynı uyduruk hikâyenin yerleşkesi olmuş<br />
Ah cibinliksiz dünya)<br />

Çorabı kaçmış gelinliğinin üzerine basıyorlar<br />
Yabana atılmış topuklarıyla, çekiştiriyorlar peruklarından<br />
Kelimelerine gülünecek cinayetler okuyorlar gazetelerde<br />
Cinsiyetçi dokunuyorlar metrekaresiz eteklerine<br />

Horoz dövüşü yasalarını imal ediyor, seni okşayan kirpikleri<br />
Acil servisinde fırının, küreğinde şırınganın, buharında camekânın tükürük bezleri<br />
Şehirlerin yüreğinde hepsi cüzam, hepsi kabakulak,<br />
Hepsi başucu hâlbuki hepsi dikkat, hepsi merak, hepsi dizanteri.<br />

İnsanlığın beşiği yağlandığında gıcırdamayacak<br />
Gülümsemesine kederlendiğin kadın, arkandan uğurlayacak<br />
Biz usturuplu manitalar olarak kanınızı akıtacağız<br />
Her birinden gerekirse pense yardımıyla hem sözcüklerimizi kullandığımız bedenlerimizle<br />
Sapasahi, sokaklar kirli düşmeden, elleriniz cebinizde nezaketen büzüşmeden<br />

Çocuklar doğurdum bak kelimelerden<br />
Ölen bir kadının intihar gecesi anısına<br />
Sizler belki benzetemezsiniz bayana<br />
Anasının yerine geçemez çünkü inanmayacak uydurduğun masala<br />

Kapılara vuruldu, zilleri çalınsın <br />
Hâlbuki tek istediğin zillere basılıp kaçılmaması,<br />
Sakız çiğnerken gülünmemesi,<br />
Öyle olacaksa, olsaydı şayet olacaktı, filhakika<br />
Durakta mesela yargısızlık laf ebesi<br />
İken sadece yağmurların idi süzülmesi<br />

![unsplash.com](./Newtown-Johannesburg.jpg)

> Newtown, Johannesburg, South Africa <br />
> Graffiti from Newtown Johannesburg tour in 2013. Love Jozi. Proudly South African.<br />
> Photo by Clodagh Da Paixao on Unsplash [@picsbylikesoda](https://unsplash.com/photos/llsCAW1nj2A)
