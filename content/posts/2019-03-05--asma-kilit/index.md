---
title: Asma kilit
category: "Şiir"
cover: Newtown-Johannesburg-cover.jpg
---

I<br/>
Çekip çevirmeye çalıştığı esnaf lokantası<br/>
Karısının gün parası<br/>
Oğlunun ‘gönül yarası’ sineması<br/>
Namusunun sermayesiydi.<br/>
İyi kötü bir çevresi de vardı<br/>
Karnını doyurmazdı ya<br/>
Ölmeyecek kadar çıkardı parası.<br/>

Bir gün oldu olan.<br/>
Herkesin doğruluğuna inanan,<br/>
Adamcağızın bir güzel<br/>
Aldılar tüm parasını<br/>
Kalmadı insanlığa inancı<br/>

II<br/>
Kolçaklı saat, kimselerin olmadığı bir tenha vakit<br/>
Görmüş geçirmiş bir erbaptan ikinci el olmasına hürmeten<br/>
Yumdu yelkovanı açtı akrebi<br/>
Dünya halinden bahsetti<br/>
Elini yüzünü yudu<br/>
Esvabını soyundu bizimki<br/>
Karısı salınan etekleri toparladı da<br/>
Bir köşeye şaşakalır oturuverdi<br/>
Ne olmuş bu adama?<br/>

İşte o vakitten gayrı<br/>
Koydu kapısına bir kilit ve başına da bir miğfer.<br/>
Şimdi işin yoksa git de bir hal çare göster.<br/>

Ayrı tuttuğu ne varsa beşerden<br/>
Kilitler asılır oldu cümlesine tez elden.<br/>
Evveliyatı da buymuş asmalı kilidin<br/>
İcadına duyulan gerek<br/>
Rüsvasıdır insanlığın,<br/>
Saklamaya ne hacet.<br/>
