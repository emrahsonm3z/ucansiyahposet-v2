---
title: Anısı
category: "Şiir"
cover: Newtown-Johannesburg-cover.jpg
---

Ağustosa kıvrılan kainat bilinmez<br/>
Ve kadim bir arzu ile bekler bitişini.<br/>
Öyledir ki başı ile sonu<br/>
arasındadır yokluğumuz.<br/>
Ölmenle bir olmuş doğman,<br/>
Bir merhabamız var nihaleler üstünde bekliyor<br/>
yudumlamıyoruz.<br/>
İnanmasak soğuyacak sanki<br/>
çaydanlığa dökülen mahzun bakışın.<br/>
“Çılgın ve Hüzünlü” ağustosların başına ve sonuna iliştirilmiş adın.<br/>
Bayatlıyor kelimeler, kokuları mutfakta çürüyor<br/>
“Büyük Saat”e sığdırılamamış olduklarından.<br/>
Biz sana Uyar’ız, sen bilme.<br/>
(Uyar’ın doğumu ve ölümüne telmihen 4/22 Ağustos)<br/>
