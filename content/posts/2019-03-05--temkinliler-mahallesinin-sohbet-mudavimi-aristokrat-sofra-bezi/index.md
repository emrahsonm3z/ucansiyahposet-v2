---
title: Temkinliler mahallesinin sohbet müdavimi aristokrat sofra bezi
category: "Şiir"
cover: Newtown-Johannesburg-cover.jpg
---

Esmer gökyüzünün geceye son esneyişi öncesi,<br/>
Kaderlerinin ışımayacağından haberli<br/>
Mahalle temkincileri<br/>
Bir köşeye çekilir ve evvela kendilerinden oluşan ahaliye<br/>
Bu müspet ismin atfediliş hikayesinin sirayet ettiği kimselere dönerken<br/>
-yapacakları konuşmaya-<br/>
Hazin bir sünnet çalgıcısı müziği ister<br/>

Söze aristokrat gemi direği bekçisi başlar.<br/>
“Yine böyle bir akşam huzmesi, dönmüşüz tuzla şamandırasından,<br/>
Çökmeye otururken soframızın mihrabına<br/>
Mutahasıplığın moda olduğu ülkenin beyhude halkı<br/>
Fukara gırnatası başlar söylenmeye hariçten,<br/>
İhtişamlı kiracı mahallesinde.”<br/>

Kapı açar her biri meslek erbaplığı perdesinden<br/>
Fakirliklerine bahane, zengin özentisinden<br/>

Yalapşap içerken, katıksız düşüncelerini<br/>
Aynı kaderi parlatırlar şu gözünü sevdiğimin temkincileri<br/>
Hayat hep vurmuş diye çıkmıştır adları yancıya,<br/>
Ekseriyetle tutuşturdukları,<br/>
Kirpikleri tuzlu, gaz lambalı geceler<br/>
Silkeler götürür farklı hayatların kamburu ortak sancıya.<br/>
