---
title: Katil Kara Bulut
category: "Şiir"
cover: Newtown-Johannesburg-cover.jpg
---

"Kimsenin varoluş sebebi<br/>
bir diğerinin kopyası olamaz."<br/>
derdi teneke kokan fesleğen<br/>
Kara bulut örtüsü altında diğer menekşelere<br/>

Ne sandın?<br/>
Nüfusuna geçirdiğin ciğerlik bulutlar ki kara,<br/>
Nesli tam zamanlı tükenmiş,<br/>
Hüzün satıyor;<br/>
Beklentisi prömiyer yapmış<br/>
mahdumlara.<br/>

Hatırla kara bulut -nezdinde-<br/>
Dünyadaki yalınayak<br/>
yalnızlığa<br/>
Netlik kazandırmanın tek yolu<br/>
Alkol kokusu sızdıran odalarda<br/>
İnsan aynalarına tükürmekti,<br/>
Kelimeli.<br/>

Her birinin aşka katlanacak<br/>
kadar aptal olmadığını anlamak epey,<br/>
Belki bir ömür ama muhakkak çözülecek<br/>
fesleğen.<br/>

Ve şunu unutma yürümek<br/>
her zaman gitmek değildir.<br/>
Kümülüsler yürürdü de<br/>
gitmezdi kararlıkla.<br/>
Gidecek isen önce<br/>
esnemelisin kuruntulu<br/>
geceye<br/>
Ve eyleme geçirerek<br/>
görmelisin ilk kim kararacak<br/>
gidişine.<br/>

içimde, tam şurası, imhası namümkün<br/>
karadelikler peydah.<br/>
Gittikçe beni kapsıyor<br/>

Yağmur bulutlarına satacaklar fesleğen,<br/>
Sermaye ehli bir katil kadar<br/>
kurallı birleşik kimselerce<br/>
yerleşilmiş düşük bütçeli kendilikli sokaklarda.<br/>
esintisiz belki ama nemli değil<br/>
yine de pazarlıksız.<br/>

-Filhakika- <br/>
Üstünü örtme.<br/>
Bir gece,<br/>
Belki de bu gece <br/>
Seni de alacaklar<br/>
Stratosferin koynuna. <br/>
Bir düzenek bu kainat <br/>
Seni de göğüsleyecek yaralanışına, <br/>
Katline serildiğin kara bulut.<br/>
