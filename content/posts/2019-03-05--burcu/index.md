---
title: Burcu
category: "Şiir"
cover: Newtown-Johannesburg-cover.jpg
---

Bu kokunun dışına taşıyorum<br/>
Ve yüreklendiriyorum zamanı<br/>
Epey olmuştu soyunmayalı<br/>
Zırhlarımızdan<br/>
Mengenede panoramik dudaklar harmanı<br/>

Ve kana kana içiyorum demini<br/>
İlhamına susadığım<br/>
Sen ki rutubetinde eskidiğim kadın<br/>
Gözleri en uzun cümlelere hadım<br/>
Kafeinle, güneş yanıklarıyla,<br/>
Merdiven sesleriyle<br/>
Kapıdaki maviyi sargı bezleriyle yıkadın<br/>

Soluk soluğa yakalıyorum<br/>
Evini<br/>
Küçücük kalıyor pedallar<br/>
Kulaçlarında yüzerken,<br/>
Bisikletimin zerdeleri<br/>
Yeşile kaybolmuş omuzlarında<br/>
Taşıdığın kozmik seyirler, sol anahtarın<br/>
Kelebekte değil, alaborada yükseliyor kanatların<br/>

Denizden toplanmasa ölecek<br/>
Belki gurur duyacak kendisiyle<br/>
Belki balkona çıkaracak solungaçlarını<br/>
Kafesini havalandıracak vücudunun<br/>
Ayakkaplarını silecek<br/>
Lokomotiflere tükürecek<br/>
Ama eminim, eminim ki<br/>
Bulutlara karışacak yine de<br/>
Tellerine asacak kendini direklerin<br/>
Kuruyan evin duvarlarına özenecek<br/>
