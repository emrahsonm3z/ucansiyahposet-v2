---
title: Sırrına Süreyya
category: "Şiir"
cover: Newtown-Johannesburg-cover.jpg
---

Süreyya evvelden muhacirlik üstlenen<br/>
Bir babanın üvey kızı,<br/>
Bir gün öleyazar, annesinin ikinci kocası<br/>
Babadan kalma eli çakır,<br/>
Makbuzsuz giderleri çalıntılık nüshası/mecmuası<br/>
Dökülüverir endam-ı muaşeretine<br/>
Sinesine gömdüğü aile yadigarı usturası<br/>
Yandan eli çakırlık, meziyetinin maşrapası<br/>
Dönerken dizelediği döküntü cebindeler.<br/>
İkindi pazarlarını talan eder<br/>

Yazgı bu ya görüverir bir bey amca ve<br/>
Pazar meyhanesinden ahbabı ağabeyler/takıntılarla<br/>
Anasının dul yazgısı, kızında kleptomanik<br/>
Septomlar uzantısı<br/>
Dememiş elbet bey amcalar kabzası<br/>
Etmemiş “eyvallah” yetimciler camiası<br/>
Alnına vurmuşlar, kara yazgan:<br/>
“Hırsızdır bunun üleması”<br/>
Meslekten çekse de eteği<br/>
Kötek olmuş soyuna acımasızların dediği<br/>

Eli belinde dumanaltı sigarası mutfağına perde Süreyya’nın<br/>
Dişleri yanıktır, külleri değen gurebanın<br/>
Mahsun ve zanlı kekremsiliğinde artık doğacaktır<br/>
Ondan sonraki efradının dıdısının dıdısı<br/>
Arakçı diyeceklerdir onun babasının babası<br/>

Hırsızlığı bir ekmekten lakin artık namusu çalıntı<br/>
Bey amcalar komuşlardır, ömrüne sabıkalı damgası/omurgası<br/>
Masum olsa da yavrusunun garip kızı<br/>
Ayak bastığı muhitte peydah olacak<br/>
Peşi sıra namussuzun daniskası.<br/>
