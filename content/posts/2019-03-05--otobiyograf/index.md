---
title: Otobiyograf
category: "Poetika"
cover: Newtown-Johannesburg-cover.jpg
---

Onun gibi yazabilseydi kalemim,<br/>
Adım Turgut olurdu Uyar’ı müteakip<br/>
Tomris de etmedi tevellüdümün tarihe denkçesi<br/>
80’lerin 8’i çift bastığı bir sabaha karşı sezaryeni<br/>
Tek çocuk sivil toplum örgütü doğal üyesi.<br/>
O gündür<br/>
Parmaklarımın hayhuyundan (içimdeki acıklı rutubetinden) bihaber<br/>
Söylediklerimi neşrettiğine inanıp<br/>
Yakalayabildiklerimi tutuyorum paçasından,<br/>
Onlar aklımdan geçerken<br/>
Mazeretlerin de izniyle.<br/>
Ben âlemden geçmenin şiirlerini çürütüyorum içimde.<br/>
Milyonlarca kelime ayaklanıyor,<br/>
Ayıklanmak istiyor içimden, <br/>
İçinden diğerlerinin.<br/>
Diyorum ki<br/>
Az önce dizdiğim her bir söz önceden kirletmiştir muhakkak kağıdın tekini<br/>
Ya söylenmiştir kimselere ya da yazılmıştır ezbere,<br/>
deyince<br/>
Yosma bir işsizliğe düşüyor kelimelerim<br/>
Düşündüklerime içlenip.<br/>
Kedimesi narin bir kız çeyizi gibi<br/>
Serildiği yerden toplanıyor.<br/>
Sonra ?<br/>
Sonrası iyilik sağlık aslında.<br/>
